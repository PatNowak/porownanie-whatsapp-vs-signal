# Porównanie komunikatorów Whatsapp, Signal i Telegram

## Wprowadzenie

Problemem, który leży u podstaw tego porównania jest prywatność. Nie oszukujmy się, ale żyjemy w świecie, w którym nic nie jest darmowe. Jeśli za daną usługę nie płacimy naszymi środkami, zapłacimy czymś innym. Wielkie firmy marzą, aby mieć potężne bazy danych i na ich podstawie analizować trendy naszych zachowań, by móc później przewidzieć np. co byśmy chcieli kupić i w związku z tym jakiego rodzaju reklama na jaki konkretny produkt zadziała na nas najskuteczniej. Komunikatory internetowe w niezwykły sposób łączą ludzi i tak jak z rozmowy dwóch osób - nie tylko tego co mówią, ale też tego jak mówią - wiele możemy się o nich dowiedzieć, tak na podstawie tego jak wysyłamy wiadomości (kiedy, gdzie, z jakiego urządzenia etc.) firmy zbierające dane mogą się wiele dowiedzieć. Pytanie więc czy im na to pozwolimy.

Aby nie opierać się na różnych - mniej lub bardziej rzetelnych - artykułach z sieci, postanowiłem samemu sprawdzić czym się różnią wspomniane trzy komunikatory. Sprawdziłem więc dokładnie zasady prywatności tych komunikatorów, ich regulaminy oraz zapoznałem się z ich historią czy sposobem finansowania. Wnioski nie są jednoznaczne, ale każdy z nas na podstawie własnych osobistych preferencji wybierze ten, który mu najbardziej odpowiada. Na koniec pozwoliłem sobie podsumować spostrzeżenia i zasugerować możliwe rozwiązania.

## WhatsApp

### Historia 

Na stronie [O nas](https://www.whatsapp.com/about/) możemy przeczytać:

> Założycielami WhatApp są Jan Koum i Brian Acton, którzy wcześniej przez 20 lat, licząc razem, pracowali w Yahoo. Firma WhatsApp dołączyła do Facebooka w 2014 roku, ale wciąż działa jako osobna aplikacja skupiona na opracowywaniu usługi, która działa szybko i niezawodnie na całym świecie.

Ponadto strona ta wspomina, że z WhatsAppa korzysta bardzo dużo ludzi:

> Ponad 2 miliardy osób w ponad 180 krajach korzysta z WhatsApp do komunikacji z rodziną i znajomymi z każdego miejsca i o każdej porze. 

Nie zawiera ten opis nieco bardziej interesujących informacji, więc je tu zamieszczę w kolejności chronologicznej.

- 2009 - powstanie WhatsAppa przez [Briana Actona](https://en.wikipedia.org/wiki/Brian_Acton) i [Jana Kuma](https://pl.wikipedia.org/wiki/Jan_Kum)
- 2014 - pięć lat po powstaniu WhatsApp zostaje kupiony przez Facebook za ok. [19,3 miliarda dolarów](https://about.fb.com/news/2014/02/facebook-to-acquire-whatsapp/). WhatsApp miał wtedy według różnych danych [450 milionów](https://investor.fb.com/investor-news/press-release-details/2014/Facebook-to-Acquire-WhatsApp/default.aspx) aktywnych użytkowników
- 2016 - WhatsApp porzuca opłacę w wysokości [1 dolara rocznie](https://blog.whatsapp.com/making-whats-app-free-and-more-useful) 
- 2017 - Brian Acton odchodzi z Whatsappa i zakłada [Signal Foundation](https://en.wikipedia.org/wiki/Signal_Foundation)
- 2018 - Jan Kum odchodzi z WhatsAppa i opuszcza radę dyrektorów Facebooka

WhatsApp nie ma oficjalnie podanych dochodów jako firma przynależna do Facebooka, ale warto odnotować następujące fakty:
- Facebook kupił aplikację, gdy miała 450 mln użytkowników
- Facebook zapłacił 19 miliardów dolarów (później więcej zapłacił np. [Microsoft za LinkedIn](https://news.microsoft.com/announcement/microsoft-buys-linkedin/))
- Facebook usunął roczną opłatę wynoszącą 1 dolara
- Liczba użytkowników wzrosła do 2 miliardów
- Dwaj założyciele WhatsAppa odeszli z firmy, jeden z nich założył fundację, która ... utrzymuje nowy komunikator

Dodajmy do tego fakt, że WhatsApp (póki co) nie ma żadnych reklam. Z czysto matematycznego punktu widzenia jasno dostrzec, że głównym celem aplikacji jest nabywanie nowych użytkowników, gdyż dane są dla nich najcenniejsze.

### Co zbiera

W typowo prawniczym tonie napisana jest polityka prywatności - nas dotyczy wariant dla regionu europejskiego, który jest w pełni zgodny z RODO.
Nie zmienia to faktu, że WhatsAppa interesuje bardzo naszych danych.

> WhatsApp musi otrzymywać i gromadzić niektóre informacje w celu świadczenia, ulepszania, poznawania, indywidualizowania, wspierania i sprzedaży naszych Usług, również podczas instalowania naszych Usług, korzystania z nich oraz uzyskiwania do nich dostępu przez użytkowników. Typy otrzymywanych i gromadzonych informacji zależą od sposobu korzystania z naszych Usług.

Warto wspomnieć, że "Usługi" mogę się tyczyć do każdej z poszczególnych [firm Facebooka](https://www.facebook.com/help/111814505650678?helpref=related&ref=related&source_cms_id=1561485474074139). Gigant nie chwali się wszystkimi swoimi usługami i [firmami](https://en.wikipedia.org/wiki/List_of_mergers_and_acquisitions_by_Facebook). Firmy te zajmują się m.in. tworzeniem gier (Sanzaru Games, Beat Games i inne), social media (Instagram), VR (Oculus VR) i innymi tematami z wielu dziedzin IT - udostępnianiem zdjęć geolokalizacji, stroną z obrazkami z rozszerzeniem .GIF czy bardziej specjalistycznymi do analizowania danych w celach reklamowych.

Przejdźmy do konkretów:
- Informacje typu: numer telefonu, nazwa profilu
- (Za naszą zgodą) numery telefonów z książki adresowej (łącznie z tymi, którzy nie korzystają z usług WhatsAppa i innych firm Facebooka, acz zastrzegają że nie przechowują ich [całego numeru](https://faq.whatsapp.com/general/contacts/about-contact-upload))
- Informacje o statusie
- Dane transakcji i płatności (jeśli korzystamy z ich usług płatniczych)
- Informacje o użyciu:
> Zaliczają się do tego informacje o Twojej aktywności (w tym informacje o tym, jak korzystasz z naszych Usług, ustawienia Twoich Usług, informacje o tym, jak nawiązujesz kontakty z innymi za pomocą naszych Usług (w tym gdy nawiązujesz interakcję z firmą) oraz dane o czasie, częstotliwości, długości trwania Twoich aktywności i interakcji)...

Czyli jak długo i jak często korzystamy z różnych funkcji
>  informacje o wykorzystywanych funkcjach, np. wiadomości, rozmowy, status, grupy (w tym nazwa, zdjęcie i opis grupy), funkcje płatności i firmowe, zdjęcie profilowe, informacje „o mnie”, informacje o tym, czy jesteś online, kiedy ostatni raz korzystano z naszych Usług (status „widziano”), kiedy ostatnio zaktualizowano informacje „o mnie”.

Oraz z czego korzystamy i kiedy ostatnio to robiliśmy

- Informacje o urządzeniu i połączeniach:
> model urządzenia, informacje o systemie operacyjnym, poziom baterii, siła sygnału, wersja aplikacji, informacje o przeglądarce, sieci komórkowej, informacje o połączeniu, w tym numer telefonu, nazwa operatora lub dostawcy Internetu, język i strefa czasowa, adres IP, informacje o operacjach urządzenia oraz identyfikatory (w tym identyfikatory unikatowe dla produktów firm Facebooka, powiązane z tym samym urządzeniem lub kontem)

Na podstawie takich danych można pracować nad zwiększeniem wydajności na urządzeniach, które mają np. mniej baterii, bo można zauważyć, że ktoś kto ma np. 29% baterii korzysta krócej z WhatsAppa niż gdy miał 85% i wtedy da się "wygasić" pewne mniej istotne funkcje. Poza tym można wyciągnąć z 2 miliarda danych (i jeszcze większej ilości urządzeń) trendy na temat czasu, modeli, systemu operacyjnego etc. i znaleźć powiązania, które pozwolą im zarobić na podstawie naszych danych.

- Informacje o lokalizacji:
>  Gromadzimy i wykorzystujemy dane o dokładnej lokalizacji z Twojego urządzenia za Twoją zgodą, gdy zdecydujesz się na skorzystanie z funkcji powiązanych z lokalizacją, np. gdy postanowisz udostępnić swoją lokalizację osobom z listy kontaktów lub wyświetlić lokalizacje w pobliżu lub lokalizacje udostępnione przez inne osoby.
> Nawet jeżeli nie korzystasz z naszych funkcji powiązanych z lokalizacją, wykorzystujemy adresy IP i pozostałe informacje, takie jak numery kierunkowe numerów telefonu, w celu ustalenia ogólnej lokalizacji (np. miasta i kraju). Wykorzystujemy też informacje o lokalizacji na potrzeby diagnostyki i rozwiązywania problemów.

Raczej nikomu znajomość miasta i kraju nie jest potrzebna, aby rozwiązać problem.

Ponadto usługodawcy zewnętrzni mogą dostać dane
> w celu uzyskiwania pomocy w świadczeniu, ulepszaniu, analizowaniu, dostosowywaniu, wspieraniu i sprzedawaniu naszych Usług. Przykładowo, współpracujemy z nimi w zakresie dystrybucji naszych aplikacji, zapewniania infrastruktury technicznej i fizycznej, dostaw i innych systemów, dostarczania wsparcia technicznego, wsparcia w zakresie cyberbezpieczeństwa oraz wsparcia operacyjnego, informacji o lokalizacji, mapach i miejscach, obsługi płatności, lepszego zrozumienia sposobu korzystania przez użytkowników z naszych Usług, sprzedaży naszych Usług, pomocy w nawiązywaniu kontaktu z firmami korzystającymi z naszych Usług, prowadzenia ankiet i badań na nasze zlecenie, zapewniania bezpieczeństwa i integralności oraz pomocy w zapewniania obsługi klienta.

Co za tym idzie `lepsze zrozumienie sposobu korzystania przez użytkowników z naszych Usług` nie mówi nic, a pozwala na bardzo dużo w zakresie szpiegowania tego, co robimy. 

Na podstawie tego [artykułu](https://www.whatsapp.com/legal/updates/privacy-policy-eea?eea=1#privacy-policy-updates-how-we-process-your-information) można absolutnie nie zrozumieć nic, poza tym że WhatsApp musi przetwarzać nasze dane. Bo im zależy na tym, abyśmy tak zrozumieli te słowa. Artykuł jest niejasny i zawiera mnóstwo linków, aby zniechęcić kogokolwiek do głębszej lektury. 
Kluczowe zdanie jest jednak już na początku:
> Przetwarzamy dane na Twój temat (zgodnie z opisem w sekcji „Gromadzone informacje”) w zakresie koniecznym do realizacji umowy z Tobą (dalej „Regulamin”).

Regulamin WhatsAppa jest "Umową", którą zawierają z nami i na którą się zgadzamy tuż po instalacji, aby móc z niego korzystać. 99% z nas nie widziało jej na oczy.

A regulamin zawiera ciekawe wpisy:
Umożliwienie dostępu do naszych Usług:
> Abyśmy mogli świadczyć nasze Usługi w wymiarze globalnym, konieczne jest przechowywanie i dystrybuowanie treści i informacji w centrach danych i systemach na całym świecie, w tym poza krajem zamieszkania użytkownika. Wykorzystanie takiej globalnej infrastruktury jest niezbędne i ma istotne znaczenie w zakresie dostarczania naszych Usług. Infrastruktura może należeć do dostawców naszych Usług, w tym podmiotów powiązanych lub być przez nich obsługiwana.

W "Informacjach o Naszych Usługach" jest mowa o "Umożliwieniu dostępu do naszych Usług"... Co samo w sobie sensu nie ma, poza tym że informuje nas (niejasno), że konieczne jest przechowywanie i dystrubuowanie treści i informacji (a że takowych WhatsApp sam nie generuje, to chodzi o nasze) w ich centrach danych.

## Signal

### Historia

Początki Signala sięgają 2014 roku, ale już wcześniej w 2010 w firmie [Whisper Systems](https://en.wikipedia.org/wiki/Whisper_Systems) pracował Moxie Marlinspike nad szyfrowanymi komunikatorem TextSecure. Gdy pod koniec 2011 jego firma została kupiona przez Twittera, po pewnym czasie Marlinspike opuścił swoją byłą firmę, aby założyć ["Open Whisper Systems"](https://signal.org/blog/welcome/) jako projekt Open Source. Dalej tam pracował nad bezpiecznym komunikatorem i owocem tego było powstanie kryptograficznego protokołu ["TextSecure v1"](https://web.archive.org/web/20150107094950/https://github.com/WhisperSystems/TextSecure/wiki/Protocol), który wykorzystano w TextSecure (a także WhatsAppie, Skype i innych - bo jest to możliwe dla wszystkich, jako że jest to kod otwartoźródłowy). W marcu 2016 roku przyjął on ostateczną nazwę Signal Protocol.

Czy zauważyłeś, że Brian Acton założył Signal Foundation? Człowiek, który stoi za sukcesem WhatsAppa, jest też twarzą kolejnego komunikatora - Signal. W 2018 roku dołączył do Marlinspike i zamiast kontynować Open Whisper Systems, konsekwetnie utrzymali Signal w nazwie i rozpoczęli działalność nonprofil [Signal Foundation](https://signal.org/blog/signal-foundation/). Signal zarabia dzięki dobrowolnym [datkom](https://support.signal.org/hc/pl/articles/360031949872-FAQ-darczy%C5%84c%C3%B3w). Sam Brian Acton wpłacił na start [50 milionów dolarów](https://www.wired.com/story/signal-foundation-whatsapp-brian-acton/), by w skrócie, uczynić Signal tym, czy miałbyć WhatsApp.

### Co zbiera

Signal wykorzystuje:
- numer telefonu, (jeśli podane) nazwa i logo profilu
- nasze kontakty, aby zobaczyć kto jest użytkownikiem Signal. Jeśli je przekaże, to w postaci zaszyfrowanej.
- inne firmy, więc od nich może nam przesłać na nasz numer telefonu kod dostępu etc.

Signal nie może:
- deszyfrować (odczytać) naszych wiadomości, są one przechowywane tylko na danym urządzeniu. Po zmianie urządzenia tracisz historię.

Generalnie lista jest znacznie krótsza i łatwiej się czyta politykę prywatności Signala w obcym języku, niż WhatsAppa w rodzimym.

## Telegram

### Źródła

Jeżeli w tekście powyżej nie zamieściłem hiperłącza, odnosiłem do tych zasobów:
- [Polityka prywatności WhatsApp dla regionu europejskiego](https://www.whatsapp.com/legal/updates/privacy-policy-eea)
- [Regulamin WhatsApp dla regionu europejskiego](https://www.whatsapp.com/legal/updates/terms-of-service-eea)
- [Regulamin i polityka prywatnośći Signal - tylko EN](https://signal.org/legal/)

https://telegram.org/faq

https://t.me/durov/142

https://telegram.org/privacy

#### Tłumaczenie

Jeżeli nie było oryginalnego polskiego tłumaczenia to na potrzebę cytatów i porównania samodzielnie przetłumaczyłem fragmenty tekstów źródłowych. Zastrzegam sobie prawo do popełnienia błędów w tym zakresie, więc wszelkie poprawki - od osób znających bieglej język angielski - będą mile widziane.

TODO
